<div class="card mt-4">
    <div class="card-content">
        <div class="d-felx col-md-10 offset-sm-1 text-justify  pt-4" >

            <span class="h5 mt-4 font-italic">Természettudós és informatikus kollégák!</span>
                <p style="text-align: justify;">Hadd ajánljuk külön az Önök figyelmébe az ELTE rangos szakkollégiumai között az Eötvös Collegiumot! A napjainkban elsősorban bölcsész profilú intézményben alapításától kezdve mindig megbecsült helyet kapott a természettudomány, és a TTK-sok illetve az informatikusok ma is szerves részét képezik a Collegiumnak. Ma a természettudós hallgatók négy&nbsp; műhelybe (Biológia–Kémia, Földrajz – Föld- és Környezettudomány, Informatika, Matematika–Fizika) szerveződve hallgathatnak az egyetemi képzésben foglalt ismeretanyagnál több és magasabb ismereteket nyújtó órákat. Az Önök számára különleges előnyöket is ígér ez a szakkollégium, más kifejezetten természettudományú profilú szakkollégiumokhoz képest. Egyrészt olyan multidiszciplináris közegbe kerülnek, ahol a „szürke hétköznapok” folyamán alkalmuk nyílik a szűkebb szakterületük mellett más tudományok világába, gondolkodásmódjába is bepillantani. A bölcsész szakos hallgatókkal való együttélés kiváló lehetőség mind verbális, mind írott kommunikációs képességük pallérozására. Másrészt az Eötvös Collegium idegen nyelvi műhelyei minden hallgató számára ingyen biztosítják nyelvóráikat, ami lehetőséget teremt arra, hogy megalapozott nyelvismerettel követhessék leendő „tudóstanárként” szakterületük kurrens eredményeit. A Collegium aktív nemzetközi kapcsolatrendszere lehetőséget teremt arra, hogy még a diákévek alatt közvetlen kapcsolatot szerezzenek a legrangosabb nemzetközi műhelyekben. A Collegium régebbi hallgatói segíthetik az egyetemi tanulmányok befejezését követően.</p>
                <br />
            Bepillantás a mai és a régi természettudós világba:<br />
            <a href="https://eotvos.elte.hu/media/94/5a/83a8df856c3226256c0676823d032b0fde8ac5293ad012ac3544c59a6c81/ec_dogeszek.pdf">https://eotvos.elte.hu/media/94/5a/83a8df856c3226256c0676823d032b0fde8ac5293ad012ac3544c59a6c81/ec_dogeszek.pdf</a><br />
            <a href="https://eotvos.elte.hu/media/14/b3/7d18950508513fa59cd376344c0f6ca60059e6424b8a8252581fcf299a43/ec_informatikusok.pdf">https://eotvos.elte.hu/media/14/b3/7d18950508513fa59cd376344c0f6ca60059e6424b8a8252581fcf299a43/ec_informatikusok.pdf</a><br />
            <a href="https://eotvos.elte.hu/media/26/d0/43a77cf75b95b7189d75763972e81ebec92406c1eb99b611aa9b0127e6b9/ec_fizikusok.pdf">https://eotvos.elte.hu/media/26/d0/43a77cf75b95b7189d75763972e81ebec92406c1eb99b611aa9b0127e6b9/ec_fizikusok.pdf</a><br />
            Arra biztatjuk Önöket, hogy bátran jöjjenek el a Collegium felvételijére!
            <p style="text-align: right;"><em>A „dögész” kabinet</em></p>
            &nbsp;

        </div>
    </div>
</div>
